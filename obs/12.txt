====== 12. **__ମଡ୍‌ଗୁ ଉୟ୍ ନୁ __ **  ======

{{https://api.unfoldingword.org/obs/jpg/1/en/360px/obs-en-12-01.jpg?direct&}}

**ଇସ୍ରାଏଲ୍‌ନୁ ଲକ୍‌ନେନ୍ ମିଶ୍‌ ଦେଶ୍ ଅମ୍‌ତୁର୍‌ପୁଲାୟ୍ ବେଶି ସାର୍‌ଦା ଡେଙ୍ଗୁନେନ୍ ଡୁଗୁ ****।**** ମାୟ୍’ନେନ୍ ବେଶି ଦିନ୍‌ଜାକ ଗତି ଅଡୁବ୍ ଡେଙ୍ଗୁ ଆର୍‌ଡୁତନେନ୍ ****।**** ମିୟ୍’ ମାୟ୍’ନେନ୍ ଜିଦ୍‌ଡେମ’ନୁ ଜାଗାବ’ ଉୟ୍ ନେନ୍ ଡୁଗୁ ****।**** ମିୟ୍’ ଇସ୍ରାଏଲ୍‌ନୁ ଲକ୍‌ନେନ୍ ମିସର୍‌ନୁ ଲକ୍‌ନେନ୍‌ଲାୟ୍ ମାଙ୍ଗ୍ ଟା ଲୁଡ’ନାସା ତୁ ଇତ’ ସୁନା, ରୁପା ମିୟ୍’ ବିନ୍‌ ବିନ୍‌ ବେଶି ଦାମ୍‌କାଙ୍ଗ୍ ଦିନ୍‌ସୁନେନ୍‌ସା ବେଡ’ନେନ୍ ****।**** ବିନ୍ ଜାତିନୁ ଅଲପ୍ ଲକ୍‌ନେନ୍ ମାପୃନୁବ’ ବୁଶ୍ଵାସ ଡେମ’ ଡୁଗୁନେନ୍ ****।**** ମିୟ୍’ ମାୟ୍’ନେନ୍ ମିସର୍‌ ଡେଶ୍ ଅମ୍‌ତୁର’ସୁ ଇସ୍ରାଏଲ୍‌ନୁ ଲକ୍‌ନେନ୍ ବୁଡମ୍‌ ଉଜି’ନେନ୍ ଡୁଗୁ ****।**

{{https://api.unfoldingword.org/obs/jpg/1/en/360px/obs-en-12-02.jpg?direct&}}

**ସତ୍‌ମାପୃ ଅମାୟ୍’ନେନ୍‌ଲାୟ୍ ସିମିନ୍ ବେଲା କୁଅଁର୍ ଅବ୍‌ସେୟ୍ ପୁଲାୟ୍ ତିରିବ୍‌ନୁ ସିଲେୟ୍ କାଙ୍ଗ୍ କୁମ୍‌ ବୁଡମ୍ ଡୁଗୁସୁ ମିୟ୍’ ନ’ଏଲ୍ ବେଲା କୁଅଁର୍ ଅବ୍‌ସେୟ୍ ପୁଲାୟ୍ ସୁଅଁଲ୍‌ନୁ ସିଲେୟ୍ କାଙ୍ଗ୍ କୁମ୍ ବୁଡମ୍‌ ଆଗ୍‌ତୁ ଆଗ୍‌ତୁ ଉଜି’ ****।**** ସତ୍‌ମାପୃ ସବୁ ବେଲା ମାୟ୍’ନେନ୍ ବୁଡମ୍‌ ଡୁଗୁ ****।**** ମିୟ୍’ ଅମାୟ୍’ନେନ୍‌ଲାୟ୍ ଉୟ୍ ନୁବ’ କୁଅଁର୍ ଅବ୍‌ସେୟ୍’ ଡୁଗୁ ****।**** ସବୁଲକ୍‌ନେନ୍ ତୁ ତିରିବ୍‌ନୁ ମିୟ୍’ ସୁଅଁଲ୍‌ନୁ କୁମ୍‌ନୁ ତିର୍‌ଗି’ ତିର୍‌ଗି’ ଉୟ୍ ନେନ୍ ଡୁଗୁ ****।**{{https://api.unfoldingword.org/obs/jpg/1/en/360px/obs-en-12-03.jpg?direct&}}

**ଅଲପ୍ ବେଲା ଉଜି’ନୁ ତିର୍‌ଗି’ ପାର ମିୟ୍’ ମାୟ୍’ନୁ ଲକ୍‌ନେନୁ ମନ୍ ବାଦ୍‌ଲେୟ୍ ଗୁ ଉଜି’ ****।**** ମିୟ୍’ ମାୟ୍’ନେନ୍ ଇସ୍ରାଏନ୍‌ନୁ ଲକ୍‌ନେନ୍‌ଲାୟ୍ ମିୟ୍’ ତରେକ୍ ଗତିଅଡୁବ୍‌ ଅବ୍‌ଡେମ୍ ପୁଲାୟ୍ ଇଚ୍ଚା ଡେମ’ନେନ୍ ଡୁଗୁ ****।**** ମାପୃନୁ ବିସୟ୍ ବ’ ପାର ଅଁ ଡୁଗୁ ****।**** ତୁନୁ ପୁଲାୟ୍ ଲକ୍‌ନେନ୍ ମୁଇର’ ସତ୍‌କାଙ୍ଗ୍ ମାପୃ ପୁଲାୟ୍ ଜୁଜୁଲାୟ୍ ଇଚ୍ଚା ଡୁଗୁ ****।**** ମିୟ୍’ ଲକ୍‌ନେନ୍ ସତ୍‌ମାପୃ ତୁନୁ ଡିୟ୍’ସୁ ବୁଜେୟ୍ ଗୁନେନ୍ ****।**** (ୟ୍ ହବା) ପାରନୁ ମିୟ୍’ ମାୟ୍’ନୁ ଦେବି ଦେବ୍‌ତାନେନୁ ଡିକ୍ ବେଶି ବପୁକାଙ୍ଗ୍ ****।**{{https://api.unfoldingword.org/obs/jpg/1/en/360px/obs-en-12-04.jpg?direct&}}

**ତୁନୁ ପୁଲାୟ୍ ପାର ମିୟ୍’ ମାୟ୍’ନୁ ସଇନନେନ୍ ଇସ୍ରାଏଲ୍‌ନୁ ଲକ୍‌ନେନ୍‌ଲାୟ୍ ମିୟ୍’ ତରେକ୍ ଗତି ଅଡୁବ୍ ଅବ୍‌ଡେମ୍ ପୁଲାୟ୍ ମାୟ୍’ନେନୁ ତିର୍‌ଗି’ ତିର୍‌ଗି’ ଉୟ୍ ନେନ୍ ଡୁଗୁ ****।**** ଯେଡେବେଲା ଇସ୍ରାଏଲ୍‌ନୁ ଲକ୍‌ନେନ୍ ମିସର୍‌ ଦେଶ୍‌ନୁ ସଇନ ପିପିଙ୍ଗ୍ ନୁ ଜୁଅ’ନେନ୍‌ ମିୟ୍’ ମାଅଁନେନ୍‌ ****।**** ପାରନୁ ସଇନନେନ୍‌ ରଙ୍ଗ୍ ସମ୍‌ଦୁର୍‌ନୁ ମଜାୟ୍ ପାଦ୍ ଡେମ’ନେନ୍‌ ଡୁଗୁ, ତୁଏଲ୍‌ ମାୟ୍’ନେନ୍ ବେଶି ବୁତଙ୍ଗ୍ ଗୁସୁ ବର’ଗୁନେନ୍ ଡୁଗୁ ****।**** ନାୟ୍’ ମାଙ୍ଗ୍ ଡେମ୍ ମିସର୍‌ ଦେଶ୍‌ଲାୟ୍ ଅମ୍‌ତୁର’ ବେଡ’ନାୟ୍’, ନାୟ୍’ ଆ’ ଗଗୟ୍’ ପୁଲାୟ୍ ଉଜ’ନାୟ୍’ନି ****।**{{https://api.unfoldingword.org/obs/jpg/1/en/360px/obs-en-12-05.jpg?direct&}}

**ମଶା ଇସ୍ରାଏଲ୍‌ନୁ ଲକ୍‌ନେନ୍‌ଲାୟ୍ ସୁନ’ ପେନ୍ ଆର୍‌ବୁତଙ୍ଗ୍ ଗୁନେନ୍ ****।**** ଉଚଙ୍ଗ୍ ସତ୍‌ମାପୃ ପେନୁ ବୁଡମ୍ ଡୁଗୁସୁ ଯୁଦ୍ଦ୍ ଡେମ୍‌ତୁ ମିୟ୍’ ଅପେନ୍‌ଲାୟ୍ ରକିଆ ଡେମ୍‌ତୁ ****।**** ତୁନୁ ତିର୍‌ଗି’ ମପୃ ମଶାଲାୟ୍ ସୁନ’ ରଙ୍ଗ୍ କାଙ୍ଗ୍ ସମ୍‌ଦୁର୍ ଡିକ୍‌ ଲକ୍‌ନେନ୍ ତୁତୁର୍‌ ପୁଲାୟ୍ ସୁନ୍ ****।**

{{https://api.unfoldingword.org/obs/jpg/1/en/360px/obs-en-12-06.jpg?direct&}}

**ତୁନୁ ତିର୍‌ଗି’ ସତ୍‌ମାପୃ  ଇସ୍ରାଏଲ୍‌ ମିୟ୍’ ମିସର୍‌ନୁ ଲକ୍‌ନେନୁ ମଜାୟ୍ ଅଲପ୍ ତିରିବ୍‌ନୁ କୁମ୍ ଗୁଚାଅ ବେଡ’ । ତୁନୁ ପୁଲାୟ୍ ମିସର୍‌ନୁ ଲକ୍‌ନେନ୍ ଇସ୍ରାଏଲ୍‌ନୁ ଲକ୍‌ନେନ୍‌ଲାୟ୍ ଜୁଜୁଆର୍‌ଗଙ୍ଗ୍ ତନେନ୍।  **

{{https://api.unfoldingword.org/obs/jpg/1/en/360px/obs-en-12-07.jpg?direct&}}

**ସତ୍‌ମାପୃ ମଶାଲାୟ୍ ସୁନ’ ନମ୍‌ନୁ ତିତି ସମ୍‌ଦୁର୍ ତବ୍‌ନାଙ୍ଗ୍ ଲାମାସୁ ଡା’ଲାୟ୍ ଦୁଇବାଗ୍ ଡେମ୍‌ ****।**** ତୁନୁ ତିର୍‌ଗି’ ସତ୍‌ମାପୃ ଅୟ୍ଅୟ୍ ବୁଡମ୍ ସମ୍‌ଦୁର୍‌ନୁ ଡା’ଲାୟ୍ ଡେବ୍‌ରି କୁରୁଙ୍ଗ୍ ମିୟ୍’ ଏତମ୍ କୁରୁଙ୍ଗ୍ ପେଲାଅ ****।**** ତୁନୁ ପୁଲାୟ୍ ମଜାୟ୍ ସମ୍‌ଦୁର୍ ଡିକ୍‌ ଉୟ୍ ପୁଲାୟ୍ ଉସର୍‌କାଙ୍ଗ୍ କୁଅଁର୍ ତିଆର୍‌ ଡେଙ୍ଗୁ ଉଜି’****।**{{https://api.unfoldingword.org/obs/jpg/1/en/360px/obs-en-12-08.jpg?direct&}}

**ଇସ୍ରାଏଲ୍‌ନୁ ଲକ୍‌ନେନ୍ ଦାପ୍‌ରେ ଦାପ୍‌ରେ ସମ୍‌ଦୁର୍‌ନୁ ଉସର୍‌କାଙ୍ଗ୍ ଜାଗାବ’ ଆଙ୍ଗ୍ ସୁଙ୍ଗ୍ ଗୁନେନ୍ ଡୁଗୁ । ମାୟ୍’ନେନୁ ଜଡେକ୍ କୁରୁଙ୍ଗ୍ ଡା’ କତି ମୁନାଙ୍ଗ୍ ତୁନନ୍‌ଗୁ ଡୁଗୁ ।**{{https://api.unfoldingword.org/obs/jpg/1/en/360px/obs-en-12-09.jpg?direct&}}

**ତୁନୁ ତିର୍‌ଗି’ ସତ୍‌ମାପୃ ତିରିବ୍‌ନୁ କୁଅଁର୍‌ଲାୟ୍ ତବ୍‌ନାଙ୍ଗ୍ ଗୁଚା’ ବେଡ’ ****।**** ମିୟ୍’ ମାୟ୍’ନେନ୍ ତୁ କୁଅଁର୍ ଡିକ୍‌ ତୁର୍‌ଗୁନେନ୍‌ ****।**** ତୁନୁ ତିର୍‌ଗି’ ମିସର୍‌ନୁ ଲକ୍‌ନେନ୍, ଇସ୍ରାଏଲ୍‌ନୁ ଲକ୍‌ନେନ୍ ରକିଆ ପାଏୟ୍ ନୁ ଜୁଅ’ନେନ୍ ଡୁଗୁ ****।**** ତୁନୁ ତିର୍‌ଗି’ ମିସର୍‌ନୁ ଲକ୍‌ନେନ୍, ଇସ୍ରାଏଲ୍‌ନୁ ତିର୍‌ଗି’ ତିର୍‌ଗି’ ଉୟ୍ ପୁଲାୟ୍ ତିର୍‌ଡେମ’ନେନ୍ ଡୁଗୁ ****।**{{https://api.unfoldingword.org/obs/jpg/1/en/360px/obs-en-12-10.jpg?direct&}}

**ମିୟ୍’ ମିସର୍‌ନୁ ଲକ୍‌ନେନ୍ ସମ୍‌ଦୁର୍‌ନୁ କୁଅଁର୍ ଡିକ୍‌ ଇସ୍ରାଏଲ୍‌ନୁ ଲକ୍‌ନେନୁ ତିର୍‌ଗି’ ତିର୍‌ଗି’ ଉଜି’ନେନ୍ ****।**** ମାତର୍ ସତ୍‌ମାପୃନୁ ବିସୟ୍ବ’ ମିସର୍‌ନୁ ଲକ୍‌ନେନ୍ ଗାବ୍‌ରା ଡେଙ୍ଗୁ ଉଜି’ନେନ୍ ****।**** ମିୟ୍’ ମାୟ୍’ନେନୁ ରତ୍ ବନ୍ଦ୍ ଡେଙ୍ଗୁ ଉଜି’ସୁ ମାୟ୍’ନେନ୍ ଆଉଲି ଡେଙ୍ଗୁନେନ୍ ଡୁଗୁ ****।**** ଡୁଆଁନାୟ୍’ ସତ୍‌ମାପୃ ଇସ୍ରାଏଲ୍ ଲକ୍‌ନେନୁ ବୁଡମ୍ ଡୁଗୁସୁ ଯୁଦ୍ଦ୍ ଡେମ’ନି ****।**{{https://api.unfoldingword.org/obs/jpg/1/en/360px/obs-en-12-11.jpg?direct&}}

**ତୁନୁ ତିର୍‌ଗି’ ଇସ୍ରାଏଲ୍‌ନୁ ସବୁ ଲକ୍‌ନେନ୍ ସମ୍‌ଦୁର୍‌ନୁ ମିୟ୍’ ମୁଇର’ ପାଲି କୁରୁଙ୍ଗ୍ ରକିଆ ପାଏୟ୍ ଗୁନେନ୍ ****।**** ସତ୍‌ମାପୃ ମଶାଲାୟ୍ ସୁନ’ ତରେକ୍ ନମ୍‌ନୁ ବୁଜା ତିତିଲାୟ୍ ଲାମା ଡିୟ୍’ସୁ ସୁନ’ ****।**** ଯେଡେବେଲା ମାନେୟ୍ ଗୁ ଡୁଗୁ, ତୁ ବେଲା ମିସର୍‌ନୁ ସଇନନେନୁ ତବ୍‌ନାଙ୍ଗ୍  ଡା’ ଆଣ୍ଡେୟ୍ ଗୁସୁ ଡାଲ୍‌ଗୁ ବେଡ’, ମିୟ୍’ ଏରାନ୍ ଡୁଗୁନୁ ଜାଗା ତୁ ଇତ’ ଡେଙ୍ଗୁ ଉଜି’ ****।**** ସବୁ ମିସର୍‌ନୁ ସଇନନେନ୍ ଡା’ ଆଲୁଙ୍ଗ୍ ତିଲ୍‌ଗୁସୁ ଗୟ୍’ଗି ଉଜି’ନେନ୍ ****।**{{https://api.unfoldingword.org/obs/jpg/1/en/360px/obs-en-12-12.jpg?direct&}}

**ଯେଡେବେଲା ଇସ୍ରାଏଲ୍‌ନୁ ଲକ୍‌ନେନ୍ ମିସର୍‌ନୁ ଲକ୍‌ନେନ୍ ଗୟ୍’ଗିନୁ ଜୁଅ’ନେନ୍ ଡୁଗୁ । ମାୟ୍’ନେନ୍ ବୁଶ୍ଵାସ ଡେମ’ ବେଡ’ନେନ୍ ମିୟ୍’ ମଶା ସତ୍‌ମାପୃନୁ ତିର୍‌ଗି’ନୁ ସାମ ସୁସୁନ୍‌ନୁ ଲକ୍ ଡିୟ୍’ସୁ ବୁଶ୍ଵାସ ଡେମ’ନେନ୍ ଡୁଗୁ ।**{{https://api.unfoldingword.org/obs/jpg/1/en/360px/obs-en-12-13.jpg?direct&}}

**ଇସ୍ରାଏଲ୍‌ନୁ ଲକ୍‌ନେନ୍ ବେଶି ଦାର୍‌ଦା ଡେଙ୍ଗୁସୁ ମନ୍‌ବ’ ତେର୍‌ତେରା ଡେଙ୍ଗୁନେନ୍ ****।**** ମାଙ୍ଗଡେମ୍ ଡିୟ୍’ନା ସତ୍‌ମାପୃ ଗଗୟ୍’ନୁ ଡିକ୍ ମିୟ୍’ ଗତି ଅଡୁବ୍ ଡିକ୍‌ ଅମାୟ୍’ନେନ୍‌ଲାୟ୍ ରକିଆ ଡେମ’ ବେଡ’ ଡୁଗୁ ****।**** ଆ’ ମାୟ୍’ନେନ୍ ମାପୃନୁ ସେବା ଡେଡେମ୍ ପୁଲାୟ୍ କୁଲାସ୍ ଡେଙ୍ଗୁନେନ୍‌ ଡୁଗୁ ****।**** ଇସ୍ରାଏଲ୍‌ନୁ ଲକ୍‌ନେନ୍ ବେଶି ସେସେର୍ ସେର୍‌ଗୁ ପରବ୍ ଡେମ’ନେନ୍ ****।**** ମିୟ୍’ ତିମେକାଙ୍ଗ୍ ମୁକ୍ତି ପାଏୟ୍ ଗୁସୁ ସତ୍‌ମାପୃଲାୟ୍ ଡାକ୍ ପୁଟାଡେମ’ନେନ୍ ****।**** ମାଙ୍ଗଡେମ୍ ଡିୟ୍’ନା ମାୟ୍’ନେନ୍ ମିସର୍‌ନୁ ସଇନନେନୁ ଡିକ୍ ରକିଆ ପାଏୟ୍ ଗୁନେନ୍ ଡୁଗୁ ****।**{{https://api.unfoldingword.org/obs/jpg/1/en/360px/obs-en-12-14.jpg?direct&}}

**ସତ୍‌ମାପୃ ଇସ୍ରାଏଲ୍‌ନୁ ଲକ୍‌ନେନ୍‌ଲାୟ୍ ସବୁ ବରସ୍ ରକିଆ ପାଏୟ୍ ନୁ ପରବ୍ ଡେଡେମ୍‌ନୁ ଆଦେଶ୍ ବେଡ’ ସୁ ଏତାଅ ବେଡ’ଡୁଗୁ ****।**** ଏରାନ୍ ସତ୍‌ମାପୃ ଅମାୟ୍’ନେନ୍‌ଲାୟ୍ ମିସର୍ ଦେଶ୍‌ନୁ ଲକ୍‌ନେନୁ ଡିକ୍ ଜିତାଅ ବେଡ’ ମିୟ୍’ ଗତି ଅଡୁବ୍ ଡିକ୍‌ ବଞ୍ଚାଅ ବେଡ’ଡୁଗୁ ****।**** ମାୟ୍’ନେନ୍ ନିମାନ୍‌କାଙ୍ଗ୍ ମେଣ୍ଡାଲାୟ୍ ଡର’ନୁ ଡିକ୍ ପରବ୍‌ ଡେମ’ନେନ୍ ଡୁଗୁ ****।**** ମିୟ୍’ ସଡା ମର୍‌ମିସେୟ୍ ଗୁନୁ ରୁଟି ବୁଡମ୍ ସମ’ନେନ୍ ****।** **(****ଯାତ୍ରା ୧୨:୧-୩୩,୪୦:୫୧****)**
