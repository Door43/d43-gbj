====== 14. **__ମରୁଭୂମି ଆଲୁଙ୍ଗ୍‌ ଆଲ୍‌ଗୁ ଆଲ୍‌ଗୁ ଡୁଗୁନେନ୍‌__ **  ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

**ତୁନୁ ତିର୍‌ଗି’ ସତ୍‌ମାପୃ ଇଶ୍ରାଏଲ୍‌ ଲକ୍‌ନେନୁ ନିୟମ୍‌ ସୁନ’ ଡୁଗୁ । ମାୟ’, ମାୟ’ନେନୁ ବୁଡମ୍‌ ସପତ୍‌ ଡେମ’ନୁ ବାଗ୍‌ ମାନେୟ୍‌ ପୁଲାୟ୍‌ ଇଚ୍ଚା ଡେମ’ନେନ୍‌ ଡୁଗୁ । ମାୟ’ନେନ୍‌ ସିନୟ୍‌ ବିରଙ୍ଗ୍‌ ଅମ୍‌ତୁର’ନେନ୍‌ । ସତ୍‌ମାପୃ ଅମାୟ’ନେନ୍‌ ଜିଦ୍‌ ଡେମ’ନୁ ଜାଗାବ’ କାଡାଅ ରିରିଙ୍ଗ୍‌ ପୁଲାୟ୍‌ ଆରାମ୍‌ ଡେମ’ । ତୁ ଜାଗାଲାୟ୍‌ କିଣାନ୍‌ ଡିୟ’ସୁ ଆୟ୍‌ଆୟ୍‌ନେନ୍‌ ଡୁଗୁ । ତିରିବ୍‌ନୁ କୁମ୍ବ୍‌ ମାୟ’ନେନୁ ସୁମଙ୍ଗ୍‌ ଡୁଗୁନୁ କିଣାନ୍‌ବ’ ଆଗ୍‌ତୁ ଆଗ୍‌ତୁ ଉଜି’ଡୁଗୁ । ମିୟ’ ସିତ୍‌ଲା ତିର୍‌ଗି’ ତିର୍‌ଗି’ ଉଜି’ ଡୁଗୁ ।**{{https://api.unfoldingword.org/obs/jpg/1/en/360px/obs-en-14-02.jpg?direct&}}

**ସତମାପୃ ଅବ୍ରାମ୍‌ଲାୟ୍‌, ଇସାକ୍‌ଲାୟ୍‌ ମିମ’ ଯାକୁବ୍‌ଲାୟ୍‌ ଜିଦ୍‌ ଡେମ’ ବେଡ’ଡୁଗୁ । ସତ୍‌ମାପୃ ମାୟ’ନୁ କୁଟୁମ୍‌ନୁ ଲକ୍‌ନେନ୍‌ଲାୟ୍‌ ଜିଦ୍‌ ଡେମ’ନୁ ଜାଗା ବେଡ୍‌ବେ’ ପୁଲାୟ୍‌ ଇଚ୍ଚା ଡୁଗୁ । ମାତର୍‌ ଆ’ ମାୟ’ନେନ୍‌ ବେଶି ଦଲ୍‌ ଡୁନେନ୍‌ ଡୁଗୁ । ମାୟ’ନେନ୍‌ ଅମାୟ’ କିଣାନ୍‌ ଡିୟ’ସୁ ଆୟ୍‌ଆୟ୍‌ନେନ୍‌ ଡୁଗୁ । କିଣାନ୍‌ନୁ ଲକ୍‌ନେନ୍‌ ସତ୍‌ମାପୃଲାୟ୍‌ ପୁଜା ଡେଡେମ୍‌ନେନ୍‌ ଉରା’ । ମିୟ’ ମାୟ’ନୁ ସାମଲାୟ୍‌ ମାନେୟ୍‌ନେନ୍‌ ଉରା’ଡୁଗୁ । ମାୟ’ନେନ୍ ମିଚ୍‌କାଙ୍ଗ୍‌ ଦେବ୍‌ତାନେନୁ ପୁଜା ଡେଡେମ୍‌ନେନ୍‌ ଡୁଗୁ ମିୟ’ ବେଶି କାରାପ୍‌ କାମ୍‌ ଡେମ’ନେନ୍‌ ଡୁଗୁ ।**

{{https://api.unfoldingword.org/obs/jpg/1/en/360px/obs-en-14-03.jpg?direct&}}

**ସତ୍‌ମାପୃ ଇଶ୍ରାଏଲ୍‌ନୁ ଲକ୍‌ନେନ୍‌ଲାୟ୍‌ ସୁନ’, ପେନ୍‌ ଜିଦ୍‌ ଡେମ’ନୁ ଜାଗାବ’ ସବୁ କିଣାନ୍‌ନୁ ଲକ୍‌ନେନ୍‌ କୁଲାସ୍‌ ଡେଡେମ୍‌ ପୁଲାୟ୍‌ ତିଆର୍‌ ଡେଙ୍ଗୁଡୁକାନେନ୍‌ । ପେନ୍‌ ମାୟ’ନେନୁ ବୁଡମ୍‌ ଆର୍‌ମିସେୟ୍‌ଗୁନେନ୍‌ ମିୟ’ ମାୟ’ନେନୁବ’ ବିବା ଆର୍‌ଡେମ୍‌ଗୁନେନ୍‌ । ପେନ୍‌ ଅନିଙ୍ଗଲାୟ୍‌ ଆର୍‌ନାମେୟ୍‌ଗୁନା, ପେନ୍‌ ପୁରାପୁରୁନ୍‌ ମାୟ’ନେନୁ ମୁର୍ତ୍ତିଲାୟ୍‌ ନଷ୍ଟ ଡେଡେମ୍‌ ଡୁତୁ । ପେନ୍‌ ମାୟ’ନେନୁ ମୁର୍ତ୍ତିଲାୟ୍‌ ନିଙ୍ଗନୁ ବାଦୁଲ୍‌ରେ ପୁଜା ଡେମ୍‌ତୁ ପେନ୍‌ ।**{{https://api.unfoldingword.org/obs/jpg/1/en/360px/obs-en-14-04.jpg?direct&}}

**ଜେଡେବେଲା ମାୟ’ନେନ୍‌ କିଣାନ୍‌ନୁ ସନ୍ଦିବ’ କେଟେୟ୍‌ଗୁନେନ୍‌ ଡୁଗୁ । ମୋଶା ବାର୍‌ଟା ସବୁ ଇଶ୍ରାଏଲ୍‌ନୁ ଲକ୍‌ନେନୁ ଆଲୁଙ୍ଗନୁ ମୁଇର’ ଲକ୍‌ନୁ ଡିକ୍‌ ମୋଶା ବାର୍‌ଟା ଅଡୁବ୍‌ନେନ୍‌ଲାୟ୍‌ ବାଚେୟ୍‌ଅ ଡୁଗୁ । ମାୟ’ ଅଡୁବ୍‌ନେନ୍‌ଲାୟ୍‌ ଉୟ୍‌ ପୁଲାୟ୍‌ କବର୍‌ ବେଡ’ ମିୟ’ କିଣାନ୍‌ନୁ ଜାଗା ଏରାନ୍‌ ଡୁଗୁ, ତୁନୁ ବୁୟ୍‌ଗିସୁ ଜୁନେନ୍‌ । କିଣାନ୍‌ନୁ ଲକ୍‌ନେନ୍‌ଲାୟ୍‌ସା ବୁୟ୍‌ଗିସୁ ଜୁଅ ଉଲନେନ୍‌ । ଯଦି ମାୟ’ନେନ୍‌ ବପୁ ଡୁତୁନେନ୍‌ କି ବପୁ ଉରା’ ।**

{{https://api.unfoldingword.org/obs/jpg/1/en/360px/obs-en-14-05.jpg?direct&}}

**ବାର୍‌ଟା ଅଡୁବ୍‌ନେନ୍‌ ଚାଲିଶ୍‌ ଦିନ୍‌ କିଣାନ୍‌ନୁ ମଜାୟ୍‌ବ’ ଉଜି’ନେନ୍‌ ଡୁଗୁ । ମିୟ’ ତୁନୁ ତିର୍‌ଗି’ ମାୟ’ନେନ୍‌ ଆଣ୍ଡେୟ୍‌ଗୁ ପିଙ୍ଗିନେନ୍‌ ଡୁଗୁ । ମାୟ’ନେନ୍‌ ଲକ୍‌ନେନ୍‌ଲାୟ୍‌ ସୁନ’ନେନ୍‌ ତୁ ଜାଗାବ’ ବେଶି କରଙ୍ଗ୍‌ ସା’ମେଲ୍‌ ବୁଲୁଗୁନି । ମାତର୍‌ ବୁୟ୍‌ଗିସୁ ଜୁଅ’ନୁ ଦଶ୍‌ଟା ଲକ୍‌ନେନ୍‌ ସୁନ’ନେନ୍‌, ତୁ ଗଡ୍‌ ବେଶି ବପୁଡୁତୁ ମିୟ’ ଲକ୍‌ନେନ୍‌ସା ବେଶି ମଡ ଡୁତୁନେନ୍‌ । ଯିଦି ନାୟ’ ଅମାୟ’ନେନ୍‌ଲାୟ୍‌ ଆକ୍ରମଣ ଡେମ’ନା ମାୟ’ନେନ୍‌ ଅନାୟ’ଲାୟ୍‌ ନିଚିତେ ଆରାତୁନେନ୍‌ ମିୟ’ ଡର୍‌ତୁନେନ୍‌ ।**

{{https://api.unfoldingword.org/obs/jpg/1/en/360px/obs-en-14-06.jpg?direct&}}

**ତୁ ଦାପ୍‌ରେ କାଲେବ୍‌ ମିୟ’ ଯିହୋଶୂୟ ବୁୟ୍‌ଗିସୁ ଜୁଅ’ନୁ ଜଡେକ୍‌ ଲକ୍‌ନେନ୍‌ ସୁନ’ନେନ୍‌ ଡୁଗୁ, ଏନ୍‌ ସତ୍‌ଅ କିଣାନ୍‌ନୁ ଲକ୍‌ନେନ୍‌ ବେଶି ତି’ଇର୍‌ ମିୟ’ ବପୁକାଙ୍ଗ୍‌ ଡୁତୁନେନ୍‌ । ମାତର୍‌ ଅମାୟ’ନେନ୍‌ଲାୟ୍‌ ନାୟ’ ନିଚିତେ ଆରାଗଙ୍ଗଲଙ୍ଗନାୟ’ । ସତ୍‌ମାପୃ ନାୟ’ନୁ ପୁଲାୟ୍‌ କିରମାର୍‌ ଡେମ୍‌ତୁ**** । **

{{https://api.unfoldingword.org/obs/jpg/1/en/360px/obs-en-14-07.jpg?direct&}}

**ମାତର୍‌ ଲକ୍‌ନେନ୍‌ ଯିହୋଶୂୟନୁ ମିୟ’ କାଲେବ୍‌ନୁ ସାମଲାୟ୍‌ ଆରଙ୍ଗତନେନ୍‌ । ଲକ୍‌ନେନ୍‌ ମୋଶା ମିୟ’ ହାରନ୍‌ଲାୟ୍‌ ରିସାଗୁସୁ ସୁନ’ନେନ୍‌ । ମାଙ୍ଗଡେମ୍‌ ନମ୍‌ ଏ ଭୟ୍‌ଆଙ୍କାର୍‌ ଜାଗାବ’ ଅନେୟ୍‌ଲାୟ୍‌ ରିଅଁନମ୍‌ ଡୁତୁ । ନେୟ୍‌ ଏ ଯୁଦ୍ଧ୍‌ ଜାଗାବ’ ଗଗୟ’ନୁ ବାଦୁଲ୍‌ରେ ନେୟ୍‌ ମିଶର୍‌ ଦେଶ୍‌ବ’ ଡୁଗୁନା ନିମାନ୍‌ ଡେଲଙ୍ଗୟାଙ୍ଗ୍‌ । ମିୟ’ ନାୟ’ନୁ କୁମୟ୍‌ନେନ୍‌ ମିୟ’ ଅ’ଅନ୍‌ନେନ୍‌ ଗତିଅଡୁବ୍‌ ଡେଲଙ୍ଗନେନ୍‌ । ଅମାୟ’ନେନ୍‌ ମିଶର୍‌ ଦେଶ୍‌ବ’ ଆଣ୍ଡେୟ୍‌ଅ ରିରିଙ୍ଗ୍‌ ପୁଲାୟ୍‌ ମାୟ’ନେନ୍‌ ନିମାନ୍‌କାଙ୍ଗ୍‌ ନେତା ବାଚେୟ୍‌ ପୁଲାୟ୍‌ ଇଚ୍ଚା ଡେମ’ନେନ୍‌ ଡୁଗୁ ।**.

{{https://api.unfoldingword.org/obs/jpg/1/en/360px/obs-en-14-08.jpg?direct&}}

**ସତ୍‌ମାପୃ ବେଶି ରିସାଗୁସୁ ମିଟିଙ୍ଗ୍‌ ଡେଡେମ୍‌ନୁ ତୁମ୍ବ୍‌ କୁଡିଆବ’ ପିଙ୍ଗି । ସତ୍‌ମାପୃ ସୁନ’ ମାଙ୍ଗଡେମ୍‌ ଡିୟ’ନା ପେନ୍‌ ଅନିଙ୍ଗଲାୟ୍‌ ବିରଦ୍‌ ଡେମ’ପେନ୍‌ ଡୁଗୁ । ଯିହୋଶୁୟ ମିୟ’ କାଲେବ୍‌ଲାୟ୍‌ ଅମ୍‌ତୁର’ସୁ  ସବୁ ଲକ୍‌ନେନ୍‌ ମରୁଭୂମିବ’ ଆଲ୍‌ଆଲ୍‌ ଡୁତୁ । ବ’ ଲକ୍‌ କଡେ ବରଷ୍‌ ଡେଙ୍ଗୁସୁ  ଉଣ୍ଡାମ୍‌ଗୁ ଉଜି’ନି ମାୟ’ନେନ୍‌ ସବୁ ଲକ୍‌ନେନ୍‌ ଅତୁ ମରୁଭୂମିବ’ ଗୟ’ଲଙ୍ଗନେନ୍‌ । ଜିଦ୍‌ ଡେମ’ନୁ ଜାଗାବ’ ଉଣ୍ଡୟ’ସା ଆର୍‌ଗାୟ୍‌ଆନେନ୍‌ ।**

{{https://api.unfoldingword.org/obs/jpg/1/en/360px/obs-en-14-09.jpg?direct&}}

**ଉଣ୍ଡୟ’ ଲକ୍‌ନେନ୍‌ ଏନୁ ଅଁଡୁଗୁନେନ୍‌, ତୁଏଲ୍‌ ମାୟ’ନେନ୍‌ ଡେମ’ ଡୁଗୁନୁ ପାପ୍‌ ଡିକ୍‌ କେମା ଲୁଡ’ନେନ୍‌ ଡୁଗୁ । ମାୟ’ନେନ୍‌, ମାୟ’ନେନୁ ଆତିଆର୍‌ଲାୟ୍‌ ସବ’ସୁ ଆକ୍ରମଣ ଡେଡେମ୍‌ ପୁଲାୟ୍‌ ଉଜି’ନେନ୍‌ ଡୁଗୁ । ମୋଶା ଅମାୟ’ନେନ୍‌ ଆତୁ ଆରିଗୁନେନ୍‌ ଡିୟ’ସୁ ଚେତ୍‌ନା ଅବ୍‌ଡେମ’ ବେଡ’ । ମାଙ୍ଗଡେମ୍‌ ଡିୟ’ନା ସତ୍‌ମାପୃ ମାୟ’ନେନୁବ’ ଉରା’ଡୁଗୁ । ମାତର୍‌ ମାୟ’ନେନ୍‌, ମାୟ’ନେନୁ ସାମଲାୟ୍‌ ଆରଙ୍ଗତନେନ୍‌ ।**{{https://api.unfoldingword.org/obs/jpg/1/en/360px/obs-en-14-10.jpg?direct&}}

**ସତ୍‌ମାପୃ ମାୟ’ନେନୁ ବୁଡମ୍‌ ଯୁଦ୍ଧ୍‌ ଡେଡେମ୍‌ନୁ ଆଲୁଙ୍ଗ୍‌ ଉଜି’ଆର୍‌ଡୁତ । ତୁନୁ ପୁଲାୟ୍‌ ମାୟ’ନେନ୍‌ ଆରେୟ୍‌ଗୁ ଉଜି’ନେନ୍‌ । ମିୟ’ ବେଶି ଲକ୍‌ନେନ୍‌ ମାୟ’ନେନୁ ଆଲୁଙ୍ଗ୍‌ ଡିକ୍‌ ଗୟ୍‌’ଗି ଉଜି’ନେନ୍‌ ଡୁଗୁ । ତୁନୁ ତିର୍‌ଗି’ ଇଶ୍ରାଏଲ୍‌ନୁ ଲକ୍‌ନେନ୍‌ କିଣାନ୍‌ ଡିକ୍‌ ଆଣ୍ଡେୟ୍‌ଗୁ ପିଙ୍ଗିନେନ୍‌ ଡୁଗୁ । ମିୟ’ ଚାଲିଶ୍‌ ବରଷ୍‌ ମରୁଭୂମିବ’ ଆଲ୍‌ଗୁ ଆଲ୍‌ଗୁ ଡୁଗୁନେନ୍‌ ।**{{https://api.unfoldingword.org/obs/jpg/1/en/360px/obs-en-14-11.jpg?direct&}}

**ଆଲ୍‌ଗୁ ଡୁଗୁନେନ୍‌ । ସତ୍‌ମାପୃ ଅମାୟ’ନେନ୍‌ଲାୟ୍‌ ସରଗ୍‌ ଡିକ୍‌ ଇଶ୍ରାଏଲ୍‌ନୁ ଲକ୍‌ନେନ୍‌ ମରୁଭୂମିବ’ ଚାଲିଶ୍‌ ବରଷ୍‌ ଜାକ ଆଲ୍‌ଗୁ ମାନାକାଦି ବେଡ’ଡୁଗୁ । ମିୟ’ ମାୟ’ ଗୁଣ୍ଡରି ପିଡିକ୍‌ନେନୁ ଦଲ୍‌ନେନ୍‌ଲାୟ୍‌ ମାୟ’ନେନୁ ତୁମ୍ବ୍‌ ଆଲୁଙ୍ଗ୍‌ ବାୟଁ ଡୁଗୁ । ତୁନୁ ପୁଲାୟ୍‌ ମାୟ’ନେନ୍‌ ତୁ ବେଲା ଆଲୁଙ୍ଗ୍‌ ସେଲି ସମ୍‌ସମ୍‌ ଗଗଙ୍ଗ୍‌ ଡୁତୁ । ସତ୍‌ମାପୃ ମାୟ’ନେନୁ ପାଟାୟ୍‌  ମିୟ’ ପାଣ୍ଡୟ୍‌ଲାୟ୍‌ ଅଡିକ୍‌ନୁ ଡିକ୍‌ ବାଇରି ବଅଁ ଡୁଗୁ ।**

{{https://api.unfoldingword.org/obs/jpg/1/en/360px/obs-en-14-12.jpg?direct&}}

**ସତ୍‌ମାପୃ ଅମାୟ’ନେନ୍‌ଲାୟ୍‌ ବେଶି କାବାଗୁ ଉଜି’ନୁ କାମ୍‌ ଡେମ’ସୁ ଟିକ୍‌ ବେଲାବ’ ବିରେନ୍‌ ଡିକ୍‌ ଡା’ ଅବ୍‌ତୁର’ ବେଡ’ଡୁଗୁ । ଏ ସବୁ ଡେମ’ଡୁଗୁନାସା ଇଶ୍ରାଏଲ୍‌ନୁ ଲକ୍‌ନେନ୍‌ ସତ୍‌ମାପୃନୁ ମିୟ’ ମୋଶାନୁ ବିରଦ୍‌ରେ ଦାବି ଡେମ’ନେନ୍‌ ଡୁଗୁ ମିୟ’ ମୁର୍‌ମୁରେୟ୍‌ଗୁନେନ୍‌ ଡୁଗୁ । ଏ ଇତ’ ଡେଙ୍ଗୁନାସା ସତ୍‌ମାପୃ ଅବ୍ରାମ୍‌, ଇସାକ୍‌ ମିୟ’ ଯାକୁବ୍‌ନୁବ’ ଡେମ’ ଡୁଗୁନୁ ଜିଦ୍‌ବ’ ଆ’ସା ବୁଶ୍ୱାସବ’ ଯୋଜ୍ୟ ଡୁତୁ । **{{https://api.unfoldingword.org/obs/jpg/1/en/360px/obs-en-14-13.jpg?direct&}}

**ବିନ୍‌ ବେଲାବ’ ଜେଡେବେଲା ଲକ୍‌ନେନୁବ’ ଡା’ ଉରା’ଡୁଗୁ ସତ୍‌ମାପୃ ମୋଶାଲାୟ୍‌ ସୁନ’ । ନମ୍‌ ବିରେନ୍‌ଲାୟ୍‌ ସୁନ୍‌, ତୁ ଡିକ୍‌କେ ଡା’ ତୁର୍‌ଲଙ୍ଗ୍‌ ****। ****ମାତର୍‌ ମୋଶା ସବୁ ଲକ୍‌ନେନୁ ସୁମଙ୍ଗ୍‌ବ’ ସତ୍‌ମାପୃଲାୟ୍‌ ଅସମ୍ମାନ୍‌ ଡେମ’ । ସୁସୁନ୍‌ନୁ ବାଦୁଲ୍‌ରେ ଡାଙ୍ଗ୍‌ ବୁଡମ୍‌ ଦୁଇତର୍‌ ବିରେନ୍‌ଲାୟ୍‌ ବୁଅ’ବେଡ’ । ସବୁ ଲକ୍‌ନେନ୍‌ ଡା’ ଇଡି’ ପୁଲାୟ୍‌ ବିରେନ୍‌ ଡିକ୍‌ ଡା’ ତୁର୍‌ଗୁ ପିଙ୍ଗି । ମାତର୍‌ ସତ୍‌ମାପୃ ମୋଶା ବୁଡମ୍‌ ରିସାଗୁସୁ ସୁନ’ ନମ୍‌ ଉଣ୍ଡୟ୍‌’ସା ଜିଦ୍‌ ଡେମ’ନୁ ଜାଗାବ’ ଆରିଆନମ୍‌ ।**{{https://api.unfoldingword.org/obs/jpg/1/en/360px/obs-en-14-14.jpg?direct&}}

**ତୁନୁ ତିର୍‌ଗି’ ଇଶ୍ରାଏଲ୍‌ନୁ ଲକ୍‌ନେନ୍‌ ଚାଲିଶ୍‌ ବରଷ୍‌ ସବୁ ଲକ୍‌ନେନ୍‌ ମରୁଭୂମି ଆଲୁଙ୍ଗ୍‌ ଆଲ୍‌ଗୁନେନ୍‌ ଡୁଗୁ । ମାୟ’ନେନୁ ଆଲୁଙ୍ଗ୍‌ ବ’ ଲକ୍‌ନେନ୍‌ ସତ୍‌ମାପୃଲାୟ୍‌ ବିରଦ୍‌ ଡେମ’ନେନ୍‌ ଡୁଗୁ, ମାୟ’ନେନ୍‌ ଗୟ’ଗି ଉଜି’ନେନ୍‌ ଡୁଗୁ । ତୁନୁ ତିର୍‌ଗି’ ସତ୍‌ମାପୃ ମିୟ’ ତରେକ୍‌ ଲକ୍‌ନେନ୍‌ଲାୟ୍‌ ଜିଦ୍‌ ଡେମ’ନୁ ଜାଗାପାଲି କାଡାଅ ରିଙ୍ଗି । ମୋଶା ଆ’ ବେଶି ଉଣ୍ଡାମ୍‌ଗୁ ଉଜି’ ଡୁଗୁ । ତୁନୁ ପୁଲାୟ୍‌ ସତ୍‌ମାପୃ ଲକ୍‌ନେନ୍‌ଲାୟ୍‌ ସାଇଜ ଡେମ’ସୁ କାଡାଅ ରିରିଙ୍ଗ୍‌ ପୁଲାୟ୍‌ ଯିହୋଶୂୟଲାୟ୍‌ ବାଚେୟ୍‌ଅ । ସତ୍‌ମାପୃ ମୁଇର’ ଦିନେ  ମୋଶାଲାୟ୍‌ ଜିଦ୍‌ଡେମ’ ବେଡ’ଯେ, ସତ୍‌ମାପୃ ବିନ୍‌କାଙ୍ଗ୍‌ ତିର୍‌ଗି’ନୁ ସାମ୍‌ ସୁସୁନ୍‌ନୁ ମୋଶାନୁ ମୁନାଙ୍ଗ୍‌ ମୁଇର’ ଲକ୍‌ଲାୟ୍‌ ବାୟଁତୁ ।**

{{https://api.unfoldingword.org/obs/jpg/1/en/360px/obs-en-14-15.jpg?direct&}}

**ତୁନୁ ତିର୍‌ଗି’ ସତ୍‌ମାପୃ ମୋଶାଲାୟ୍‌ ସୁନ’ ନମ୍‌ ମଡକାଙ୍ଗ ବିରଙ୍ଗତବ୍‌ନାଙ୍ଗ୍‌ ଉଜି’ସୁ ଜିଦ୍‌ ଡେମ’ନୁ ଜାଗାଲାୟ୍‌ ଜୁଜୁ ଗଙ୍ଗଲଙ୍ଗନମ୍‌ । ମୋଶା ଜିଦ୍‌ ଡେମ’ନୁ ଜାଗାଲାୟ୍‌ ଜୁଅ’ ମାତର୍‌ ଗାଗାୟ୍‌ ପୁଲାୟ୍‌ ସତ୍‌ମାପୃ ଅନୁମତି ଆର୍‌ବେ’ତ । ତୁନୁ ତିର୍‌ଗି’ ମୋଶା ଗୟ’ଗି ଉଜି’ସୁ ଇଶ୍ରାଏଲ୍‌ନୁ ଲକ୍‌ନେନ୍‌ ତିରିଶ୍‌ ଦିନ୍‌ଜାକ ଦୁକ୍‌ ଡେମ’ନେନ୍‌ ଡୁଗୁ । ଯିହୋଶୂୟ ମାୟ’ନେନୁ ତିମେକାଙ୍ଗ୍‌ ନେତା ଡେଙ୍ଗୁ । ମାଙ୍ଗଡେମ୍‌ ଡିୟ’ନା ମାୟ’ ସତ୍‌ମାପୃନୁ ସାମବ’ ମାନେୟ୍‌ଗୁସୁ ଆସା ଡେମ’ଡୁଗୁ ।****(**** ଯାତ୍ରା ୧୬:-୧୭:, ଗଣନା ୧୦:୧୪:୧୭:,୨ବିବ ୩୪****)**
